---
title: เตรียมเปิดโครงการ Small Farmer
date: 2014-11-28 +0700
categories: News
description: News3
author: Me
layout: default-new2
---


  <style>
  .pt{
    padding-top: 30px;
  }
    .padding{
      padding-top: 10%;
    }
  </style>
  <body>
    <div class="container pt">
      <h1> กรมหม่อนไหม เตรียมเปิดโครงการ Small Farmer Go to Single Market by Mobile Thai Silk  </h1>
      <br>
        <p>&emsp;กรมหม่อนไหม ร่วมกับศูนย์เทคโนโลยีอิเล็กทรอนิกส์และคอมพิวเตอร์แห่งชาติ เตรียมเปิดโครงการ Small Farmer Go to Single Market by Mobile Thai Silk ด้วยระบบเทคโนโลยีสารสนเทศเพื่อการจัดการกระบวนการผลิตและการตลาดไหมไทย ระยะที่ 1 เพื่อให้เกษตรกรสามารถจัดการกระบวนการผลิตและการตลาดไหมไทยอย่างเป็นระบบ</p>
        <br>
        <p>นางวีณา พงศ์พัฒนานนท์ อธิบดีกรมหม่อนไหม กล่าวว่า ไหมไทยเป็นสินค้าที่มีชื่อเสียงมานานแล้ว แต่เกษตรกรผู้ปลูกหม่อนเลี้ยงไหมของไทยส่วนใหญ่เป็นเกษตรกรรายย่อย ซึ่งหากได้รับการพัฒนาจากภาครัฐและเอกชน จะส่งผลให้การผลิตสินค้าไหมออกสู่ตลาดทั้งในและต่างประทศได้ ซึ่งปัจจุบันมีผู้ประกอบอาชีพด้านหม่อนไหมน้อยรายที่มีผลผลิตเป็นไปตามมาตรฐานที่กำหนด
        เนื่องจากขาดความรู้ ความเข้าใจ ในกระบวนการผลิต โดยเฉพาะการผลิตเส้นไหม รวมทั้งการกำหนดราคาขายผลผลิตด้านหม่อนไหม ที่ผู้ผลิตยังไม่สามารถกำหนดราคาได้เอง อาจถูกพ่อค้าคนกลางกดราคาผลผลิตได้ เนื่องจากการเชื่อมโยงเครือข่ายระหว่างผู้ผลิตด้วยกัน ขาดข้อมูลสนับสนุนการผลิต
        และขาดช่องทางการตลาดที่ชัดเจน เป็นสาเหตุหนึ่งที่ทำให้เกษตรกรยังขาดความเป็นมืออาชีพในการประกอบธุรกิจหม่อนไหม ดังนั้น เพื่อให้เกษตรกรได้มีการพัฒนาการผลิตอย่างเป็นระบบ กรมหม่อนไหมจึงได้นำเทคโนโลยีสารสนเทศมาใช้ เรียกว่า ระบบบริหารการจัดการกระบวนการและผลผลิตไหมไทย
        ด้วย Mobile Thai Silk บนปฏิบัติการ Androit เป็นเทคโนโลยีที่จะพัฒนาขึ้นมารองรับการทำงานทุกอย่างในระบบบริหารจัดการคุณภาพไหมด้วย Mobile Thai Silk จะสามารถรองรับการทำงานแบบ on-line และ off-line ได้ เนื่องจากในทางปฏิบัติบางพื้นที่นำร่องอาจไม่มีสัญญาณอินเตอร์เน็ต
        โดยโครงการดังกล่าวจะเปิดใช้ในเร็ว ๆ นี้ ซึ่งจะช่วยพัฒนาศักยภาพ Small Farmer หม่อนไหมสู่ความเป็นมืออาชีพ ให้มีความสามารถในการเข้าถึงแหล่งข้อมูล และนำมาวิเคราะห์วางแผนการผลิตที่สอดคล้องกับการตลาดได้อย่างเป็นระบบ ซึ่งจะช่วยให้เกษตรกรผู้ปลูกหม่อนเลี้ยงไหมสามารถพัฒนาไปสู่การเป็นนักธุรกิจหม่อนไหมได้ในที่สุด</p>
<br>
  <h3> ข้อมูลข่าวและที่มา </h3>

  <p> ผู้สื่อข่าว : เอกสารข่าว  เอกสารข่าว  </p>

  <P> ผู้เรียบเรียง : ศศิธร ภู่จีนาพันธ์ / สวท. ศศิธร ภู่จีนาพันธ์ / สวท.  </P>

  <p> แหล่งที่มา : Radio-สถานีวิทยุกระจายเสียงแห่งประเทศไทย</p>

    </div>
    <div class="padding"></div>
  </body>
