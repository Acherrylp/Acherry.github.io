---
  title: หม่อนไหม ยกระดับ Small Farmer สู่ความเป็นมืออาชีพ
  date: 2014-12-19 +0700
  categories: News
  description: News14
  author: Me
  layout: default-new2
---

  <style>
  .pt{
    padding-top: 30px;
  }
    .padding{
      padding-top: 10%;
    }
  </style>
  <body>
    <div class="container pt">
      <h1> 'หม่อนไหม'ยกระดับ Small Farmer สู่ความเป็นมืออาชีพ   </h1><br>
      <p> ณ จิมทอมป์สันฟาร์ม จ.นครราชสีมา กรมหม่อนไหม ร่วมกับศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) เปิดตัวระบบ Mobile Thai Silk เพื่อยกระดับศักยภาพ Small Farmer สู่ความเป็นมืออาชีพ และเป็นการตัดวงจรปัญหาพ่อค้าคนกลางกดราคารับซื้อเส้นไหมเกษตรกร ตลอดหวังผลักดันให้เกิดตลาดไหมไทยออนไลน์ให้กลุ่มเกษตรกร และผู้ประกอบการติดต่อกันโดยตรง รวมทั้งเป็นพื้นฐานของเศรษฐกิจพกพา</p>

      <p> นายสฤษดิพร ชูประยูร รองอธิบดีกรมหม่อนไหม เปิดเผยว่า ผ้าไหมไทยเป็นมรดกอันล้ำค่าทางวัฒนธรรม และเป็นเอกลักษณ์ชาติที่มีการถ่ายทอดจากบรรพชนสู่สังคมยุคปัจจุบัน ถึงแม้ผ้าไหมไทยเป็นศิลปหัตถกรรมที่มีชื่อเสียง และได้รับการยอมรับในระดับสากล และเป็นสินค้าที่สร้างรายได้ให้กับเกษตรกรและประเทศเป็นจำนวนมาก แต่ที่ผ่านมาการซื้อขายเส้นไหม หรือผ้าทอ มักถูกพ่อค้าคนกลางเป็นผู้กำหนดราคา ส่งผลทำให้ชาวบ้านขายเส้นไหมได้ราคาไม่ดีนัก</p>

      <p> ดังนั้น เพื่อแก้ปัญหาดังกล่าว ประกอบกับยุคนี้เทคโนโลยีการติดต่อสื่อสารเป็นไปอย่างรวดเร็ว กรมหม่อนไหมจึงได้ร่วมกับ เนคเทค และสำนักงานพัฒนาวิทยาศาสตร์และเทคโนโลยีแห่งชาติ (สวทช.) พัฒนาระบบเทคโนโลยีสารสนเทศ เพื่อการจัดการกระบวนการผลิตและการตลาดไหมไทย Small Farmer to Single Market by Mobile Thai Silk หรือ เกษตรกรไหมไทย ก้าวไกล สู่ตลาด ด้วยระบบสารสนเทศ</p>

      <p> ทั้งนี้ระบบดังกล่าวจะช่วยให้ประเทศไทยมีฐานข้อมูลเกษตรกร พื้นที่การปลูกหม่อนเลี้ยงไหมที่ชัดเจน ทำให้เกษตรกรสามารถจัดการกระบวนการการผลิตและการตลาดไหมไทย อีกทั้งยังสามารถติดต่อเชื่อมโยงเครือข่ายระหว่างผู้ผลิตด้วยกันและผู้ซื้อได้สะดวก รวดเร็ว เกิดกลุ่มเกษตรกรผู้มีอาชีพด้านหม่อนไหมในโลกออนไลน์เป็นกลุ่มเกษตรกรที่มีพลังต่อรองทางการตลาด</p>

      <p> ด้านนายศรันย์ สัมฤทธิ์เดชขจร ผอ.เนคเทค กล่าวว่า ทีมนักวิจัยเนคเทคและ สวทช. ได้พัฒนาระบบ Mobile Thai Silk ที่เป็นระบบเทคโนโลยีสารสนเทศเพื่อการจัดการกระบวนการผลิต และการตลาดไหมไทย ที่ต่อยอดมาจากระบบ TAMIS : Thailand Agriculture Mobile Information System หรือเรียกสั้นว่า "การเกษตรไทยแบบพกพา" เป็นเครื่องมือที่ใช้สำหรับเก็บข้อมูลผ่านแท็บเลต (Tablet) และใช้ Smart card เพื่อให้เจ้าหน้าที่ ใช้ในการลงทะเบียนเกษตรกร และเก็บพิกัดแปลงเพาะปลูกด้วย จีพีเอส บนแผนที่ Google Maps และระบบยังสามารถใช้ได้ทั้ง on-line และ off-line เพื่อเพิ่มศักยภาพอุตสาหกรรมไหมไทย โดยระบบดังกล่าวเป็นการจัดเก็บข้อมูล ทั้งพื้นที่เพาะปลูก ผลผลิต การตรวจประเมินคุณภาพเส้นไหมสาวมือ ฯลฯ บนแท็บเลต แอนดรอยด์ ทำให้เกษตรกรสามารถผลิตเส้นไหมได้ตรงกับความต้องการของตลาด แล้วยังมีอำนาจซื้อขายกำหนดราคาได้ด้วย</p>

      <p> ด้วยความสำคัญดังกล่าว กรมหม่อนไหม ได้กำหนดแผนการดำเนินงานพัฒนาระบบเทคโนโลยีสารสนเทศเพื่อการจัดการกระบวนการผลิตและการตลาดไหมไทย ระยะที่ 1 ภายใต้แนวคิด Small Farmer  to Single Market by Mobile Thai Silk หรือ เกษตรกรไหมไทย ก้าวไกลสู่ตลาด ด้วยระบบสารสนเทศ ซึ่งระบบนี้จะช่วยให้ประเทศไทยมีฐานข้อมูลจำนวนเกษตรกรและพื้นที่การปลูกหม่อนเลี้ยงไหมที่ชัดเจน เกษตรกรที่ลงทะเบียนไว้กับระบบฯสามารถแสดงภาพตัวอย่างของเส้นไหมไทยที่มีมาตรฐาน และปริมาณเส้นไหมที่พร้อมจะขายสู่ผู้ผลิตผ้าไหม ช่วยให้เกษตรกรสามารถจัดการกระบวนการการผลิตและการตลาดไหมไทย ในด้านผู้ซื้อเส้นไหมที่ลงทะเบียนไว้ ก็จะได้ประโยชน์จากการรู้แหล่งผลิตและปริมาณของเส้นไหม ทำให้เกษตรกรผู้มีอาชีพด้านหม่อนไหมและกลุ่มอุตสาหกรรมที่เกี่ยวข้องได้รับข้อมูลข่าวสารอย่างครบถ้วน ถูกต้อง และตอบสนองทันต่อความต้องการ สามารถติดต่อเชื่อมโยงเครือข่ายระหว่างผู้ผลิตด้วยกัน และผู้ซื้อได้สะดวก รวดเร็ว เกิดกลุ่มเกษตรกรผู้มีอาชีพด้านหม่อนไหมในโลกออนไลน์ เป็นกลุ่มเกษตรกรที่มีพลังต่อรองทางการตลาด ซึ่งทั้งหมดนี้จะเป็นพื้นฐานของการสร้างตลาดดิจิทัลไหมไทยขึ้นในอนาคต"</p>

      <p> ทั้งนี้ ทีมนักวิจัยเนคเทค/สวทช. ได้พัฒนาระบบ Mobile Thai Silk ที่เป็นระบบเทคโนโลยีสารสนเทศเพื่อการจัดการ กระบวนการผลิตและการตลาดไหมไทย ที่ต่อยอดมาจากระบบ TAMIS : Thailand Agriculture Mobile Information System  หรือเรียกสั้นว่า "การเกษตรไทยแบบพกพา" เป็น เครื่องมือที่ใช้สำหรับเก็บข้อมูลผ่านแท็บเลต (Tablet) และใช้  Smart card เพื่อให้เจ้าหน้าที่ใช้ในการลงทะเบียนเกษตรกร และเก็บพิกัดแปลงเพาะปลูกด้วย จีพีเอส บนแผนที่ Google Maps  และระบบยังสามารถใช้ได้ทั้ง on-line และ off-line เพื่อ เพิ่มศักยภาพอุตสาหกรรมไหมไทย โดยระบบฯสามารถรองรับ ความต้องการในการจัดเก็บข้อมูลประกอบด้วย</p>

      <p>- ระบบลงทะเบียนเกษตรกรด้านหม่อนไหม ด้วยบัตร  Smart card บนแท็บเลตแอนดรอยด์</p>
      <p>- ระบบลงทะเบียนพื้นที่เพาะปลูกด้วยเทคโนโลยีจีพีเอสร่วมกับแผ่นที่กูเกิ้ลแมป</p>
      <p>- ระบบลงทะเบียนผลผลิต เช่น ปลูกหม่อน เลี้ยงไหม (รังไหม) และผลิตเส้นไหม ที่พื้นที่ไหน</p>
      <p>- ระบบตรวจประเมินคุณภาพเส้นไหมสาวมือ ตามมาตรฐาน สินค้าเกษตร มกษ 8000-2555</p>
      <p>- ระบบลงทะเบียนผู้ประกอบการ ซื้อผลิตภัณฑ์ด้าน หม่อนไหม ผ่านเว็บไซต์</p>
      <p>- ระบบลงทะเบียนผู้เชี่ยวชาญด้านหม่อนไหม-ระบบรายงานสรุปผล สำหรับผู้บริหารแบบทันการ (Real Time)</p>

      <p> โดยทุกระบบถูกออกแบบให้สามารถเชื่อมต่อกันอย่างเป็นระบบ มีความปลอดภัยสูง ใช้งานง่าย สะดวก รวดเร็ว แม่นยำ น่าเชื่อถือ และทันสมัย เพื่อเข้าสู่ยุคดิจิทัลและยกระดับการให้บริการของภาครัฐ ซึ่งกรมหม่อนไหมเชื่อมั่นว่าโครงการ Small Farmer Go to Single Market by Mobile Thai Silk ด้วยระบบเทคโนโลยีสารสนเทศจะช่วยพัฒนาศักยภาพ Small Farmer หม่อนไหมสู่ความเป็นมืออาชีพ ให้มีความสามารถ ในการเข้าถึงแหล่งข้อมูลและนำมาวิเคราะห์วางแผนการผลิตที่สอดคล้องกับการตลาดได้อย่างเป็นระบบ ซึ่งจะช่วยให้เกษตรกรผู้ปลูกหม่อนเลี้ยงไหมสามารถพัฒนาไปสู่การเป็นนักธุรกิจ หม่อนไหมได้ในที่สุด </p>
      <br>
      <p> แหล่งที่มา : 2557. 'หม่อนไหม'ยกระดับ Small Farmer สู่ความเป็นมืออาชีพ. แนวหน้า (รายงานพิเศษ). ฉบับวันที่ 19 ธันวาคม พ.ศ. 2557, หน้า 15</p>

    </div>
    <div class="padding"></div>
  </body>
