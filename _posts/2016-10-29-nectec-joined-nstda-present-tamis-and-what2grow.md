---
  title: เนคเทคจับมือสวทช.
  date: 2016-01-28 +0700		  
  categories: News		
  description: เนคเทค สวทช. ได้ร่วมจัดนิทรรศการนำเสนอ การบรูณาการข้อมูลเพื่อเพิ่มประสิทธิภาพการใช้ประโยชน์ที่ดินด้านการเกษตร
  author: Me		 
  layout: default
---


# เนคเทคจับมือสวทช. โชว์ผลงานเกษตร IT ระบบ What2Grow – TAMIS  

### เนคเทคจับมือสวทช. โชว์ผลงานเกษตร IT ระบบ What2Grow – TAMIS ในการประชุมเวทีข้าวไทย 2558 ภายใต้หัวข้อเรื่อง “ปรับตัวด้านการผลิตและการค้าข้าวหลัง AEC ” มหาวิทยาลัยเกษตรศาสตร์ วิทยาเขตบางเขน กรุงเทพมหานคร  
<br>
<p>&emsp;&emsp; เนคเทค สวทช. ได้ร่วมจัดนิทรรศการนำเสนอ การบรูณาการข้อมูลเพื่อเพิ่มประสิทธิภาพการใช้ประโยชน์ที่ดินด้านการเกษตร ในการประชุมเวทีข้าวไทย 2558 ภายใต้หัวข้อเรื่อง “ปรับตัวด้านการผลิตและการค้าข้าวหลัง AEC ” ณ ห้องสุธรรม อารีกุล อาคารสารนิเทศ 50  มหาวิทยาลัยเกษตรศาสตร์ วิทยาเขตบางเขน กรุงเทพมหานคร</p>

<p>&emsp;&emsp; ภายในนิทรรศการ ประกอบด้วย การพัฒนาระบบบูรณาการข้อมูลและแบบจำลองการใช้ประโยชน์ที่ดินด้านการเกษตร คลังทรัพยากรสารสนเทศด้านการเกษตร และสถานีตรวจวัดอากาศอัตโนมัติ เพื่อให้ได้ What2Grow ระบบที่ช่วยในการกำหนดพื้นที่เหมาะสมสำหรับปลูกพืชเศรษฐกิจ เพื่อทดแทนพื้นที่ปลูกข้าว ช่วยกำหนดเป้าหมายและให้ทางเลือกกับเกษตรกรและหน่วยงานที่เกี่ยวข้องในการปลูกพืชเศรษฐกิจทดแทนที่เหมาะสมในจังหวัดนำร่อง และในที่สุดจะสามารถให้ภาพรวมระดับประเทศได้ ทำให้เกษตรกรมีรายได้สูงสุดจากการปลูกพืชทดแทนนั้นๆ และระบบสารสนเทศเพื่อการเกษตรไทยแบบพกพา (TAMIS) เทคโนโลยีเสริมสนับสนุนการขึ้นทะเบียนเกษตรกร รองรับการทำงานแบบออนไลน์และออฟไลน์ อำนวยความสะดวกให้เจ้าหน้าที่เกษตรตำบลและอาสาสมัครเกษตรหมู่บ้าน รับ-ส่งข้อมูลได้แบบทันที รองรับการทำงานร่วมกับบัตรประจำตัวประชาชนผ่านเครื่องอ่านบัตรสมาร์ทการ์ด ทำงานร่วมกับแผนที่ดาวเทียมเพื่อใช้กำหนดพิกัดแปลงให้ทราบถึงขนาดพื้นที่ทำการเกษตร ใช้กระบวนการทางอิเล็กทรอนิกส์มาช่วยในการประมวลผลเพื่อให้ได้ข้อมูลที่มีคุณภาพ รวดเร็ว ถูกต้อง ทำงานผ่านเครือข่าย GIN บนระบบคลาวด์รับผิดชอบโดยหน่วยงานของรัฐ ซึ่งรัฐมนตรีว่าการกระทรวงเกษตรและสหกรณ์ได้รับทราบข้อมูลดังกล่าว   จึงขอให้มีการหารือกับปลัดกระทรวงเกษตรและสหกรณ์เพื่อนำผลงานดังกล่าวไปขยายผลการใช้ประโยชน์ต่อไป</p>
<br>
