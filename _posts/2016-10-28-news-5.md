---
  title: TAMIS
  date: 2014-11-21 +0700		  
  categories: News		
  description: News4		  
  author: Me		 
  layout: default-new2
---
{% include header2.html %}

# เนคเทคมอบแท็บเล็ตลงทะเบียนเกษตรกรแก่ชาวนายโสธร  
<br>
<center> <img src="http://mpics.manager.co.th/pics/Images/557000013361103.JPEG"></center>
<br>
#####  เนคเทคมอบแท็บเล็ต 20 เครื่องในพื้นที่นำร่อง จ.ยโสธร ผลักดันระบบสารสนเทศเพื่อการเกษตรแบบพกพา "TAMIS" ช่วยชาวบ้านจัดการข้อมูลด้วยระบบอิเล็กทรอนิกส์ผ่านอินเทอร์เน็ต ขึ้นทะเบียนเกษตรกรได้สะดวก รวดเร็ว แม่นยำ พร้อมออกใบรับรองอย่างเป็นระบบ ลดปัญหาการกรอกแบบฟอร์มทางเอกสารผิดพลาด สร้างฐานข้อมูลออนไลน์ตรวจสอบย้อนกลับได้ในระบบเดียว  
<br>
<p>ดร.วีระพงศ์ แพสุวรรณ ปลัดกระทรวงวิทยาศาสตร์และเทคโนโลยี เป็นประธานมอบแท็บเล็ต 20 เครื่อง ซึ่งติดตั้งระบบสารสนเทศเพื่อการเกษตรไทยแบบพกพา (Thailand Agriculture Mobile Information System: TAMIS) ให้แก่ กลุ่มผู้ตรวจสอบแปลงนาซึ่งเป็นกลุ่มเกษตรวิสาหกิจข้าวอินทรีย์ จ.ยโสธร เมื่อวันที่ 10 พ.ย. 57 ณ โรงแรม เดอะกรีน ปาร์ค แกรนด์ อ.เมือง จ.ยโสธร</p>

      <p>“ยโสธรเป็นจังหวัดที่มีการทำเกษตรอินทรีย์ โดยเฉพาะข้าวอินทรีย์มาเป็นระยะเวลายาวนาน กระทรวงวิทยาศาสตร์และเทคโนโลยีในฐานะหน่วยงานที่มีศักยภาพในการผลักดันวิทยาศาสตร์และเทคโนโลยีสู่ภาคการเกษตร จึงมีหน้าที่ช่วยในการพัฒนาเทคโนโลยีเพื่อเพิ่มโอกาสการแข่งขันและเพิ่มมูลค่าให้กับผลผลิตข้าวภายในประเทศ โดยเฉพาะข้าวอินทรีย์ที่กำลังเป็นที่ต้องการของตลาดโลก โดยการพัฒนาระบบสารสนเทศให้อยู่ในอุปกรณ์แบบเคลื่อนที่ เพื่อแก้ปัญหาที่เคยพบในอดีต และเป็นการช่วยให้เกษตรกรมีความสะดวกสบายมากยิ่งขึ้น” ดร.วีระพงศ์กล่าว</p>

      <p>ทางด้าน ดร. ทวีศักดิ์ กออนันต์กูล ผู้อำนวยการสำนักงานพัฒนาวิทยาศาสตร์และเทคโนโลยีแห่งชาติ (สวทช.) เผยว่า ทาง สวทช.ได้จัดทำโครงการพัฒนานักประกอบการวิสาหกิจชุมชนข้าวชุมชนขึ้น เพื่อเชื่อมโยงการทำงานระหว่างหน่วยงาน และถ่ายทอดความรู้ ความเข้าใจแก่เกษตรกรผ่านการฝึกอบรมการใช้ระบบสารสนเทศเพื่อการเกษตรแบบพกพา ที่ถูกพัฒนาขึ้นด้วยฝีมือจากทีมนักวิจัยศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) ที่ต้องการนำระบบอิเล็กทรอนิกส์เข้ามาแทนที่การกรอกแบบฟอร์มในกระดาษแบบเดิม</p>

      <p>ทางด้าน วัชรากร หนูทอง นักวิจัยเนคเทค อธิบายว่า ระบบสารสนเทศ เพื่อการเกษตรไทยแบบพกพา เป็นระบบสารสนเทศที่ใช้คอมพิวเตอร์พกพาหรือแท็บเล็ตมาใช้งานร่วมกันบนเครือข่ายอินเทอร์เน็ต ระบบประมวลผลแบบกลุ่มเมฆ (Clound computing) และเทคโนโลยีสมาร์ทการ์ด (Smart card) เพื่อให้เจ้าหน้าที่ใช้เป็นเครื่องมือในการลงทะเบียนเกษตรกรไทยด้วยบัตรประชนแบบสมาร์ทการ์ด และเก็บพิกัดแปลงเพาะปลูกด้วยเทคโนโลยีระบุพิกัดตำแหน่ง (GPS) บนแผนที่กูเกิล (Google map) ด้วยแท็บเลตระบบแอนดรอยด์</p>

      <p>“การลงทะเบียนดังกล่าวสามารถนำไปใช้ตรวจประเมินแปลงเพาะปลูกตามมาตรฐานการตรวจประเมินทางเกษตร เช่น ข้าวอินทรีย์ และยังเป็นมาตรฐานใหม่ในอนาคตจาก สวทช.ที่สามารถใช้ยืนยันถึงคุณภาพตั้งแต่ต้นน้ำถึงปลายน้ำของการเพาะปลูกข้าวแบบเกษตรอินทรีย์ในอนาคต ที่เป็นการย้ายระบบจากกระดาษ เข้าสู่ระบบอิเล็กทรอนิกส์ ที่ทำให้ข้อมูลมีความผิดพลาดน้อยลง มีความน่าเชื่อถือและเป็นการยกระดับระบบการเกษตรในประเทศ ซึ่งในโอกาสการเปิดตัวระบบในวันนี้ ได้นำมาใช้นำร่องที่ จ.ยโสธร เพราะเป็นจังหวัดที่มีจำนวนผู้ปลูกข้าวอินทรีย์จำนวนมาก และมีความพร้อมในการนำลงไปใช้ในพื้นที่จริงทันที” วัชรากรกล่าว</p>

      <p>พร้อมกันนี้ เนคเทคได้จัดเวทีถ่ายทอดการใช้ระบบสารสนเทศเพื่อการเกษตรแบบพกพาให้แก่กลุ่มผู้ตรวจสอบแปลงนาจำนวน 41 รายด้วย และได้มอบแท็บเลตที่มีการติดตั้งระบบดังกล่าวไว้เรียบร้อยแล้วให้กับกลุ่มเกษตรกร เพื่อให้ระบบที่พัฒนาขึ้นถูกนำไปใช้ได้จริง เป็นเครื่องมือในการตรวจประเมินแปลงนาอินทรีย์ของสมาชิกกลุ่มเกษตรกรนาอินทรีย์ ให้มีความคล่องตัวยิ่งขึ้น</p>

      <p>ผู้สนใจจากทั่วประเทศ สามารถลงทะเบียนสมัครใช้งานได้ที่ www.tamis.in.th และโหลดแอปพลิเคชั่น TAMIS ได้ผ่านช่องทาง Google Play Store<p>
       <br>
       <center> <img src="http://mpics.manager.co.th/pics/Images/557000013361104.JPEG">บรรยากาศการอบรมการใช้ TAMIS</center>
       <br>
       <center> <img src="http://mpics.manager.co.th/pics/Images/557000013361105.JPEG">ระบบ TAMIS ที่ถูกติดตั้งในแท็บเล็ต</center>
       <br>
       <center> <img src="http://mpics.manager.co.th/pics/Images/557000013361101.JPEG">ดร. วีระพงศ์ แพสุวรรณ ปลัดกระทรวงวิทยาศาสตร์และเทคโนโลยี (คนที่ 4 จากซ้าย) เป็นประธานในพิธีมองแท็บเล็ต แก่กลุ่มเกษตรกรนาอินทรีย์ จ.ยโสธร
</center>
