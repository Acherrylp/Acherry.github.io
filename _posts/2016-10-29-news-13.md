---
  title: TAMIS
  date: 2016-10-29 +0700		  
  categories: News		
  description: News13
  author: Me		 
  layout: default-new
---
# 5 ปี"หม่อนไหม"สืบสานราชินีอนุรักษ์-คุ้มครองพันธุ์-พัฒนาเกษตรกร  

<p> นายอำนวย ปะติเส รัฐมนตรีช่วยว่าการ กระทรวงเกษตรและสหกรณ์ เปิดเผยว่า กรมหม่อนไหมตั้งขึ้นโดยพระราชดำริสมเด็จพระนางเจ้าสิริกิติ์ พระบรมราชินีนาถ ด้วยพระองค์ทรงให้ความสำคัญและทรงมีพระมหากรุณาธิคุณอย่างใหญ่หลวงในการส่งเสริมอาชีพการปลูกหม่อนเลี้ยงไหมมาโดยตลอด และทรงมีพระราชประสงค์ที่จะให้มีหน่วยงานรับผิดชอบด้านหม่อนไหมโดยตรงทั้งระบบ จนนำมาสู่การจัดตั้งกรมหม่อนไหม เมื่อวันที่ 4 ธันวาคม 2552</p>

<p> ด้าน นางวีณา พงศ์พัฒนานนท์ อธิบดีกรมหม่อนไหม กล่าวว่า กรมหม่อนไหม ได้ครบรอบปีที่ 5 แห่งการสถาปนา ยังคง มุ่งมั่นปฏิบัติหน้าที่สืบสานงานของสมเด็จพระนางเจ้าฯ พระบรมราชินีนาถ ทั้งงาน ด้านการพัฒนา การอนุรักษ์และคุ้มครองพันธุกรรมหม่อนไหม การตรวจสอบ และรับรองมาตรฐานหม่อนไหม การส่งเสริม สนับสนุน และเผยแพร่องค์ความรู้ด้านหม่อนไหม การส่งเสริมเอกลักษณ์และการสร้างค่านิยมเกี่ยวกับหม่อนไหม รวมทั้ง ปฏิบัติตามนโยบายยุทธศาสตร์ของกระทรวง เกษตรฯ และรัฐบาลในการดูแลเกษตรกรให้มีรายได้ที่เหมาะสม ลดอุปสรรคในการ ส่งออก ปรับปรุงวิธีการตรวจรับรองมาตรฐาน สินค้าและมาตรฐานการผลิตระดับไร่นา ปรับโครงสร้างการผลิตสินค้าเกษตรให้สอดคล้องกับความต้องการด้วยวิธีการต่างๆ และสนับสนุนให้สหกรณ์ของกลุ่มเกษตรกร </p>

<p> สมเด็จพระนางเจ้าฯ พระบรมราชินีนาถ ทรงเน้นการอนุรักษ์เส้นไหมไทยพื้นบ้านเป็นสำคัญ ซึ่งกรมหม่อนไหมได้ดำเนินงานเพื่ออนุรักษ์ไทยพื้นบ้านมาโดยตลอด ซึ่งเมื่อเร็วๆ นี้ ประเทศเวียดนามได้รับจดทะเบียนเส้นไหมไทยพื้นบ้านอีสานเป็นสินค้าสิ่งบ่งชี้ทางภูมิศาสตร์ หรือ GI แล้ว และกำลังยื่นขอจดทะเบียนผ้าไหมเก็บบ้านเมืองหลวง จ.ศรีสะเกษ และผ้าซิ่น ตีนแดง จ.บุรีรัมย์ ให้ขึ้นทะเบียน GI เป็นลำดับต่อไป</p>

<p> กรมหม่อนไหม ยังร่วมกับศูนย์เทคโนโลยีอิเล็กทรอนิกส์และคอมพิวเตอร์แห่งชาติ (สวทช.) หรือ เนคเทค เปิดตัวระบบบริหารการจัดการกระบวนการตลาดและผลผลิตไหมไทย ด้วย Mobile Thai Silk บนปฏิบัติการ Androit เป็นครั้งแรก เพื่อยกระดับศักยภาพ Small Farmer หม่อนไหมสู่ความเป็นมืออาชีพ โดยตั้งเป้า ยกระดับอาชีพเกษตรกรไหมไทย ก้าวไกล สู่ตลาด ด้วยระบบสารสนเทศ นอกจากนี้ยังดำเนินงานเพื่อเตรียมความพร้อมในการเข้าสู่ประชาคมอาเซียนในปี 2558</p>

<p> แหล่งที่มา : 2557. 5 ปี"หม่อนไหม"สืบสานราชินีอนุรักษ์-คุ้มครองพันธุ์-พัฒนาเกษตรกร. แนวหน้า. ฉบับวันที่ 08 ธันวาคม พ.ศ. 2557, หน้า 13 </p>
