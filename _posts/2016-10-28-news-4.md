---
  title: เนคเทคส่งระบบ TAMIS ถึงมือเกษตรกร  
  date: 2014-11-14 +0700		  
  categories: News 		
  description: News4		  
  author: Me		 
  layout: default-new2
---


# เนคเทคส่งระบบ TAMIS ถึงมือเกษตรกร  

<p>นายศรัณย์ สัมฤทธิ์เดชขจร ผู้อำนวยการศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค) กล่าวว่า เนคเทคได้พัฒนาระบบสารสนเทศเพื่อการเกษตรแบบพกพา (TAMIS) ที่จะช่วยเพิ่มประสิทธิภาพการตรวจรับรองตามมาตรฐานเกษตรอินทรีย์ โดยนำแทบเลตมาใช้แทนฟอร์มกระดาษแบบเดิม</p>

<p>ระบบที่พัฒนาขึ้นนี้จะช่วยเจ้าหน้าที่ตั้งแต่การลงทะเบียนเกษตรกรด้วยบัตรประชาชนแบบสมาร์ทการ์ด ทั้งยังสามารถเก็บพิกัดจีพีเอสของแปลงเพาะปลูก จนถึงขั้นตอนการตรวจประเมินข้าวอินทรีย์ การรายงานผลแบบเรียลไทม์หน้าแปลงนา  ซึ่งจะลดกระบวนการทางด้านงานเอกสาร ทำให้ได้ข้อมูลที่มีคุณภาพและถูกต้องในเวลารวดเร็ว ทำให้เกษตรกรได้รับใบรับรองการตรวจประเมินได้รวดเร็วขึ้น และไม่เสียโอกาสในการขายสินค้า</p>

<p>ทั้งนี้ กระทรวงวิทยาศาสตร์และเทคโนโลยี ได้จัดเวทีถ่ายทอดการใช้ระบบสารสนเทศเพื่อการเกษตรแบบพกพา พร้อมทั้งมอบแทบเลตที่ติดตั้งระบบ TAMIS ให้กับกลุ่มเกษตรกรในโครงการพัฒนานักประกอบการวิสาหกิจชุมชนข้าวอินทรีย์ จ.ยโสธร  เพื่อนำไปใช้งานเก็บข้อมูลการปลูกข้าวอินทรีย์ในพื้นที่ สำหรับใช้ในการประเมินผล และรับรองมาตรฐานผลผลิตข้าวอินทรีย์ด้วย เกษตรกรหรือผู้สนใจสามารถสมัครและดูข้อมูลเพิ่มเติมได้ที่ www.tamis.in </p>
