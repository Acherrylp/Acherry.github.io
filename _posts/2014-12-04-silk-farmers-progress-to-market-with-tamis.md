---
  title: เกษตรกรไหมไทย ก้าวไกลสู่ตลาด ด้วยระบบสารสนเทศ
  date: 2014-12-04 +0700		  
  categories: News		
  description: เนคเทค สวทช. ได้ร่วมจัดนิทรรศการนำเสนอ การบรูณาการข้อมูลเพื่อเพิ่มประสิทธิภาพการใช้ประโยชน์ที่ดินด้านการเกษตร
  author: Me		 
  layout: default
---

# เกษตรกรไหมไทย ก้าวไกลสู่ตลาด ด้วยระบบสารสนเทศ

<div style="text-align:center" markdown="1">
![alt ImageTamis](/pics/news/2014-12-04-tamis.jpg)
</div>
<br>
&emsp;&emsp;กรมหม่อนไหมสุดไฮเทคจับมือเนคเทค/สวทช. เปิดตัวระบบบริหารการจัดการกระบวนการตลาดและผลผลิตไหมไทย ด้วย Mobile Thai Silk บนปฏิบัติการแอนดรอยด์ (Android) เป็นครั้งแรก  หวังยกระดับศักยภาพ Small  Farmer หม่อนไหมสู่ความเป็นมืออาชีพ   ตั้งเป้ายกระดับอาชีพเกษตรกรไหมไทย ก้าวไกลสู่ตลาด ด้วยระบบสารสนเทศ เชื่อมั่นเกษตรกร ผู้ประกอบการ และอุตสาหกรรมที่เกี่ยวข้องกับไหมไทย จะได้รับประโยชน์จากการจัดการด้วยเทคโนโลยีสารสนเทศ และอนาคตอันใกล้นี้จะเกิดตลาดไหมไทยออนไลน์ที่กลุ่มเกษตรกร ผู้ประกอบการสามารถติดต่อสื่อสารกันได้โดยตรงและเป็นพื้นฐานของเศรษฐกิจดิจิทัลในอนาคต
<br>
<div style="text-align:center" markdown="1">
![alt ImageTamis](/pics/news/2014-12-04-tamis01.jpg)
</div>
<br>
&emsp;&emsp;นายสฤษดิพร ชูประยูร รองอธิบดีกรมหม่อนไหม  กล่าวในพิธีเปิดตัวระบบดังกล่าวเมื่อวันที่ 2 ธันวาคม 2557  ณ จิมทอมป์สันฟาร์ม จังหวัดนครราชสีมา ว่า "ผ้าไหมไทย เป็นมรดกอันล้ำค่าทางวัฒนธรรม และเป็นเอกลักษณ์ชาติ ที่มีการถ่ายทอดจากบรรพชนสู่สังคมยุคปัจจุบัน คุณสมบัติอันมีค่าของผ้าไหมไทย คือ มีความงามเป็นประกาย มีความตรึงใจ และทำให้หลงใหลในสีสันอันงดงาม ดูภูมิฐาน เมื่อใครได้สวมใส่ผ้าไหมไทยจะแสดงถึงความมีรสนิยมสูง  มีความสุขและความภาคภูมิใจ  ผ้าไหมไทยเป็นศิลปหัตกรรมที่มีชื่อเสียงและได้รับการยอมรับในระดับสากล และเป็นสินค้าที่สร้างรายได้ให้กับเกษตรกรและประเทศเป็นจำนวนมาก
&emsp;&emsp;ด้วยความสำคัญดังกล่าว กรมหม่อนไหม ได้กำหนดแผนการดำเนินงานพัฒนาระบบเทคโนโลยีสารสนเทศเพื่อการจัดการกระบวนการผลิตและการตลาดไหมไทย ระยะที่1  ภายใต้แนวคิด Small Farmer  to Single Market by Mobile Thai Silk หรือ เกษตรกรไหมไทย ก้าวไกลสู่ตลาด ด้วยระบบสารสนเทศ ซึ่งระบบนี้จะช่วยให้ประเทศไทยมีฐานข้อมูลจำนวนเกษตรกรและพื้นที่การปลูกหม่อนเลี้ยงไหมที่ชัดเจน เกษตรกรที่ลงทะเบียนไว้กับระบบฯสามารถแสดงภาพตัวอย่างของเส้นไหมไทยที่มีมาตรฐาน และปริมาณเส้นไหมที่พร้อมจะขายสู่ผู้ผลิตผ้าไหม ช่วยให้เกษตรกรสามารถจัดการกระบวนการการผลิตและการตลาดไหมไทย ในด้านผู้ซื้อเส้นไหมที่ลงทะเบียนไว้ ก็จะได้ประโยชน์จากการรู้แหล่งผลิตและปริมาณของเส้นไหม ทำให้เกษตรกรผู้มีอาชีพด้านหม่อนไหมและกลุ่มอุตสาหกรรมที่เกี่ยวข้องได้รับข้อมูลข่าวสารอย่างครบถ้วน ถูกต้อง และตอบสนองทันต่อความต้องการ สามารถติดต่อเชื่อมโยงเครือข่ายระหว่างผู้ผลิตด้วยกัน และผู้ซื้อได้สะดวก รวดเร็ว เกิดกลุ่มเกษตรกรผู้มีอาชีพด้านหม่อนไหมในโลกออนไลน์ เป็นกลุ่มเกษตรกรที่มีพลังต่อรองทางการตลาด ซึ่งทั้งหมดนี้จะเป็นพื้นฐานของการสร้างตลาดดิจิทัลไหมไทยขึ้นในอนาคต "
<br>
<div style="text-align:center" markdown="1">
![alt ImageTamis](/pics/news/2014-12-04-tamis03.jpg)
</div>
<br>

&emsp;&emsp; ด้าน ดร.ศรันย์ สัมฤทธิ์เดชขจร ผู้อำนวยการศูนย์เทคโนโลยีอิเล็กทรอนิกส์และคอมพิวเตอร์แห่งชาติ (เนคเทค/สวทช.) กล่าวว่า "ทีมนักวิจัยเนคเทค/สวทช. ได้พัฒนาระบบ Mobile Thai Silk ที่เป็นระบบเทคโนโลยีสารสนเทศเพื่อการจัดการกระบวนการผลิตและการตลาดไหมไทย ที่ต่อยอดมาจากระบบ TAMIS :Thailand Agriculture Mobile Information System  หรือเรียกสั้นว่า “การเกษตรไทยแบบพกพา” เป็นเครื่องมือที่ใช้สำหรับเก็บข้อมมูลผ่านแท็บเล็ต (Tablet) และใช้ Smart card เพื่อให้เจ้าหน้าที่ใช้ในการลงทะเบียนเกษตรกร และเก็บพิกัดแปลงเพาะปลูกด้วย จีพีเอส บนแผนที่ Google Maps และระบบยังสามารถใช้ได้ทั้ง on-line และ off-line เพื่อเพิ่มศักยภาพอุตสาหกรรมไหมไทย โดยระบบฯสามารถรองรับความต้องการในการจัดเก็บข้อมูลประกอบด้วย    

<p> - ระบบลงทะเบียนเกษตรกรด้านหม่อนไหม ด้วยบัตร Smart card บนแท็บเล็ตแอนดรอยด์</p>
<p> - ระบบลงทะเบียนพื้นที่เพาะปลูกด้วยเทคโนโลยีจีพีเอสร่วมกับแผ่นที่กูเกิลแมป</p>
<p> - ระบบลงทะเบียนผลผลิต เช่น ปลูกหม่อน เลี้ยงไหม (รังไหม) และผลิตเส้นไหม ที่พื้นที่ไหน</p>
<p> - ระบบตรวจประเมินคุณภาพเส้นไหมสาวมือ ตามมารตรฐานสินค้าเกษตร มกษ 8000 - 2555</p>
<p> - ระบบลงทะเบียนผู้ประกอบการ ซื้อผลิตภัณฑ์ด้านหม่อนไหม ผ่านเว็ปไซต์</p>
<p> - ระบบลงทะเบียนผู้เชี่ยวชาญด้านหม่อนไหม</p>
<p> - ระบบรายงานสรุปผล สำหรับผู้บริหารแบบทันการ (Real Time)</p>  

โดยทุกระบบถูกออกแบบให้สามารถเชื่อมต่อกันอย่างเป็นระบบ มีความปลอดภัยสูง ใช้งานง่าย สะดวก รวดเร็ว แม่นยำ น่าเชื่อถือ และทันสมัย เพื่อเข้าสู่ยุคดิจิทัลและยกระดับการให้บริการของภาครัฐ "

&emsp;&emsp; “กรมหม่อนไหมเชื่อมั่นว่าโครงการ Small  Farmer  Go  to  Single  Market  by  Mobile  Thai  Silk ด้วยระบบเทคโนโลยีสารสนเทศจะช่วยพัฒนาศักยภาพ Small Farmer หม่อนไหมสู่ความเป็นมืออาชีพ   ให้มีความสามารถในการเข้าถึงแหล่งข้อมูลและนำมาวิเคราะห์วางแผนการผลิตที่สอดคล้องกับการตลาดได้อย่างเป็นระบบ ซึ่งจะช่วยให้เกษตรกรผู้ปลูกหม่อนเลี้ยงไหมสามารถพัฒนาไปสู่การเป็นนักธุรกิจหม่อนไหมได้ในที่สุด” รองอธิบดีกรมหม่อนไหม กล่าว
<br>
<div style="text-align:center" markdown="1">
![alt ImageTamis](/pics/news/2014-12-04-tamis02.jpg)
</div>
<br>

<center>แหล่งที่มา : ศูนย์สารสนเทศหม่อนไหมและประชาสัมพันธ์ กรมหม่อนไหม  http://www.qsds.go.th</center>
<br>
